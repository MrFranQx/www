<!DOCTYPE html>
<html lang="pl">
<head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Wielkanoc</title>

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Great+Vibes&family=Lato:ital,wght@0,100;0,300;0,400;0,700;0,900;1,100;1,300;1,400;1,700;1,900&display=swap" rel="stylesheet">

    <link rel="stylesheet" href="styles.css">
    
</head>
<body>
    <button id="scrollup" type="button"><svg width="70%" xmlns="http://www.w3.org/2000/svg" viewBox="0 0 448 512"><!--! Font Awesome Pro 6.3.0 by @fontawesome - https://fontawesome.com License - https://fontawesome.com/license (Commercial License) Copyright 2023 Fonticons, Inc. --><path d="M201.4 105.4c12.5-12.5 32.8-12.5 45.3 0l192 192c12.5 12.5 12.5 32.8 0 45.3s-32.8 12.5-45.3 0L224 173.3 54.6 342.6c-12.5 12.5-32.8 12.5-45.3 0s-12.5-32.8 0-45.3l192-192z"/></svg></button>
    <header>
        <h1><a href="index.html">Wielkanoc</a></h1>
    </header>
    <nav>
        <ul>
            <li><a href="#">Strona główna</a></li>
            <li><a href="#info">Informacje</a>
                <ul>
                    <li><a href="#hist">Historia</a></li>
                    <li><a href="#religia">Tło religijne</a></li>
                    <li><a href="#data">Wyznaczanie daty Wielkanocy</a></li>
                </ul>
            </li>
            <li><a href="#obchody">Obchody</a>
                <ul>
                    <li><a href="#kat">Kościół rzymskokatolicki</a></li>
                    <li><a href="#polska">Polska</a></li>
                </ul>
            </li>
            <li><a href="#symbole">Symbole</a></li>
        </ul>
    </nav>
    <main>
        <h2>Wielkanoc</h2>
        <p>Wielkanoc, Niedziela Wielkanocna, także: Wielka Niedziela, Zmartwychwstanie Pańskie &ndash; najstarsze i najważniejsze święto chrześcijańskie celebrujące mękę, śmierć i zmartwychwstanie Jezusa Chrystusa.</p>
        
        <p>Kulminacyjny moment cyklu paschalnego. Rozwinęło się od żydowskiego święta Paschy. Następnie, po oddzieleniu Kościoła od Synagogi, stało się prostym dorocznym świętem poprzedzonym jednym lub kilkoma dniami postu, sprawowanym jako całonocne czuwanie (Wigilia Paschalna), w czasie którego opowiadano historię zbawienia zwieńczoną w wydarzeniach paschalnych z udziałem Jezusa Chrystusa i składano eucharystyczną ofiarę prawdziwego Baranka &ndash; Syna Bożego. A ostatecznie przybrało formę trzydniowego obchodu tzw. Triduum Paschalnego, poprzedzonego czterdziestodniowym okresem przygotowania (wielki post) i kontynuowanego radosną celebracją pięćdziesięciu dni okresu wielkanocnego aż do święta Zesłania Ducha Świętego.</p>
        <hr>
        <h2 id="info">Informacje</h2>
        <h3 id="hist">Historia</h3>
        <p>Początkowo uczniowie Chrystusa świętowali Wielkanoc-Paschę w duchu i prawdzie w ramach obrzędów żydowskich. Współcześnie bibliści skłaniają się do stwierdzenia, że opisy wydarzeń paschalnych Jezusa zawarte w Ewangeliach, np. opowiadanie o Ostatniej Wieczerzy, o jego męce, śmierci i zmartwychwstaniu zostały przefiltrowane przez sito liturgii i praktyki sakramentalnej pierwotnego Kościoła apostolskiego, stanowiącej w jakimś stopniu odrębną, chrześcijańską celebracją Paschy, uobecnianą szczególnie w Eucharystii.</p>

        <p>Wielkanoc-Pascha do końca III w. była jedyną doroczną uroczystością chrześcijańską. Nawet Święto Zesłania Ducha Świętego, celebrowane na zakończenie okresu pięćdziesięciu dni po Passze, zostało wprowadzone pod koniec IV w. Tajemnice, które później zostały rozdzielone na poszczególne święta w roku liturgicznym, w tym pierwszym okresie wszystkie zawierały się w celebracji Wielkiej Nocy, stanowiły jej treść. W tym czasie mistyczne kryterium koncentracji przeważało nad kryterium dystrybucji. Pascha-Wielkanoc zawierała w sobie całą historię zbawienia. Dopiero później to drugie kryterium zwyciężyło i każde wydarzenie z życia Chrystusa zaczęło być wspominane jedynie w dokładnym czasie jego rocznicy.</p>

        <p>W II w. biskup Efezu Polikrates, reprezentując biskupów Azji mniejszej wszedł w spór z biskupem Rzymu Wiktorem na temat sposobu świętowania Wielkanocy. Kościół w Efezie, podobnie jak inne kościoły lokalne w Azji mniejszej, kontynuował tradycję nadaną przez św. Jana Ewangelistę celebrowania świąt paschalnych niezależnie od dnia tygodnia, za to w ten sam dzień miesiąca księżycowego co Pesach Żydów, czyli 14 dnia miesiąca nisan, gdyż tego dnia umarł Chrystus. Kwadrodecymanie, jak ich nazywano od czternastego dnia, kładli nacisk na celebrację zbawczej śmierci Chrystusa. Rzym opowiedział się za tradycją aleksandryjską świętowania w niedzielę po passze żydowskiej, akcentującą bardziej Zmartwychwstanie. Spór załagodził Ireneusz z Lyonu, uczeń Polikarpa.</p>

        <p>Za czasów Soboru nicejskiego I wszystkie Kościoły świętowały już w niedzielę. Istniał jednak inny problem, dotyczący sposobu wyznaczania daty Wielkanocy. W pierwszym okresie po prostu ustalano czas świętowania posługując się wynikami obliczeń astronomicznych, których dokonywali Żydzi dla wyznaczenia daty Paschy. Na przełomie II/III w. Żydzi przyjęli nowy, wadliwy sposób obliczania. Sprawiał on, że nie respektowano zasady, według której Pascha powinna przypadać w pierwszą pełnię księżyca po wiosennym zrównaniu dnia z nocą. Stąd zdarzało się, że w ciągu jednego roku słonecznego wypadały dwie Wielkanoce, a następnego roku nie było żadnej. W tej sytuacji niektóre kościoły lokalne, zwłaszcza w Aleksandrii, zaczęły prowadzić własne obliczenia. Stąd zrodził się rozsławiony przez Atanazego gatunek epistolarny, tzw. listy świąteczne, w których zawiadamiał on swych sufraganów o dacie najbliższej Wielkanocy. Chodziło o to, by na terenie jednej prowincji kościelnej obchodzono ją w tym samym czasie. Obliczenia te zaczęło stosować wiele kościołów, także Rzym. Natomiast kościoły na wschód od Antiochii trwały przy obliczeniach żydowskich. Ten rozdział nie podobał się Konstantynowi, który widział w tym przeszkodę dla jedności cesarstwa. Stąd, jak podają ówcześni historycy, wielki i pobożny cesarz Konstantyn zaprowadził pokój wśród ludu chrześcijańskiego i zdopingował Sobór nicejski, aby wydał odpowiednie rozporządzenia, zobowiązujące wszystkie kościoły lokalne do przyjęcia chrześcijańskiego sposobu wyznaczania Wielkanocy. Zgoda co do daty Wielkanocy panowała do 1582 r., kiedy patriarcha Konstantynopola Jeremiasz II, w imię wierności postanowieniom Soboru nicejskiego I, odrzucił reformę kalendarza dokonaną pod patronatem papieża Grzegorza XIII.</p>

        <hr>
        <h3 id="religia">Tło religijne</h3>
        <p>Według nauczania prawosławnego tajemnica Wielkanocy nierozdzielnie związana jest z tajemnicą Wielkiego Piątku. Cały Kościół najpierw umiera, ukrzyżowany jest z Chrystusem, aby z nim zmartwychwstać. Prawosławie celebruje Paschę (Wielkanoc) w ciągłości z Kościołem pierwszych wieków i jest ona w centrum jego wiary i kultu. Wokół zwycięstwa Chrystusa nad śmiercią, skupia się cała liturgia i cała teologia prawosławna. Zwycięstwo Chrystusa rozumiane jest jako duchowo urzeczywistniające się w każdym pokoleniu.</p>

        <hr>
        <h3 id="data">Wyznaczanie daty Wielkanocy</h3>
        <p>Podczas soboru nicejskiego w 325 roku ustalono, że będzie się ją obchodzić w pierwszą niedzielę po pierwszej wiosennej pełni Księżyca. Ta skomplikowana zasada jest w istocie przełożeniem na solarny w swej naturze kalendarz juliański konkretnej daty 14 nisan z religijnego kalendarza hebrajskiego, który jest kalendarzem lunarno-solarnym. Data 14 nisan wyznacza w kalendarzu hebrajskim początek święta Paschy, wokół którego działy się wydarzenia zbawcze. <strong>Wielkanoc jest więc świętem ruchomym: może wypaść najwcześniej 22 marca, zaś najpóźniej 25 kwietnia.</strong> Z datą Wielkanocy powiązany jest termin większości ruchomych świąt ogólnochrześcijańskich i katolickich, m.in.: Środa Popielcowa, wielki post, Triduum Paschalne, Wniebowstąpienie Pańskie, Zesłanie Ducha Świętego, Boże Ciało i inne. Po wprowadzeniu kalendarza gregoriańskiego znów pojawiły się odmienności: w prawosławiu Wielkanoc obchodzi się bowiem zgodnie z kalendarzem juliańskim.</p>

        <p>Pius X próbował ustalić stałą datę Wielkanocy. W 1913 r. został rozesłany do biskupów stosowny kwestionariusz. Większość odpowiedzi była przychylna proponowanej zmianie, jednak 9 grudnia tego samego roku projekt oprotestowała Kongregacja Rytów, argumentując, że groziłoby to „naturalizacją wielkiego wydarzenia, jakim było Zmartwychwstanie Chrystusa”.</p>

        <p>Niektóre środowiska chrześcijańskie postulują ustanowienie Wielkanocy, jako święta niezależnego od faz księżyca. Między innymi proponuje się obchodzenie Wielkanocy zawsze w drugą niedzielę kwietnia, czyli od 8 do 14. Inna opcja to propozycja utrzymywania siedmiu niedziel pomiędzy Świętem Trzech Króli a Środą Popielcową. Daje ona również termin od 8 do 14 kwietnia w roku zwykłym, a w przestępnym od 7 do 13.</p>

        <hr>
        <h2 id="obchody">Obchody</h2>
        <h3 id="kat">Kościół rzymskokatolicki</h3>
        <p>Poprzedzający Wielkanoc tydzień, stanowiący okres wspominania najważniejszych dla wiary chrześcijańskiej wydarzeń, nazywany jest Wielkim Tygodniem. Ostatnie trzy doby tego tygodnia: Wielki Czwartek (wieczór), Wielki Piątek, Wielka Sobota i Niedziela Zmartwychwstania znane są jako Triduum Paschalne.</p>

        <p>Niedziela wielkanocna rozpoczyna się już w sobotę po zapadnięciu zmroku. Rozpoczyna ją Wigilia Paschalna, podczas której zapala się paschał &ndash; wielką woskową świecę, która symbolizuje zmartwychwstałego Chrystusa. Jest to również ostatni dzień Triduum Paschalnego, liczonego według kalendarza żydowskiego od wieczoru Wielkiego Czwartku do wieczornych nieszporów w Niedzielę. Świętowanie Wielkanocy rozciąga się na kolejne osiem dni &ndash; oktawę wielkanocną, a szerzej &ndash; na cały Okres wielkanocny, trwający 50 dni, a którego zakończeniem jest dzień pięćdziesiątnicy &ndash; Niedziela Zesłania Ducha Świętego. W 40. dniu (czwartek) obchodzona jest uroczystość Wniebowstąpienia Pana Jezusa. W tym okresie używa się w liturgii białego koloru szat liturgicznych.</p>

        <hr>
        <h3 id="polska">Polska</h3>
        <p>Do XVIII wieku msze rezurekcyjne odprawiane były o północy, potem świętowano rezurekcję rano. Do dziś w wielu parafiach msze rezurekcyjne są odprawiane o poranku. Zapowiada ją uroczyste bicie w dzwony, głoszące, że Chrystus zmartwychwstał. Dawniej słychać było kanonadę ze strzelb, petard, armatek i moździerzy, a cały ten harmider ma budzić świat do życia. W niektórych parafiach rezurekcja rozpoczyna się po Liturgii Światła w Wigilię Paschalną.</p>

        <p>Mszę poprzedza uroczysta procesja z Najświętszym Sakramentem. Rozpoczyna się przy znajdującym się w kościele symbolicznym Grobie Pańskim, przy którym ksiądz śpiewem oznajmia zmartwychwstanie Chrystusa. Następnie, niosąc monstrancję z Hostią kapłan prowadzi procesję dookoła kościoła, przy którym dawniej tradycyjnie usytuowany był cmentarz, aby również zmarłym ogłosić zmartwychwstanie. W procesji niesiona jest również figura Chrystusa Zmartwychwstałego. Na początku mszy wznoszony jest okrzyk radości <em>Alleluja</em>, będący przyśpiewem w pieśniach wielkanocnych.</p>

        <p>W polskim zwyczaju, po porannej rezurekcji rodzina zasiada do uroczystego śniadania wielkanocnego, które rozpoczyna się składaniem życzeń i dzieleniem się święconką z koszyczka. Na stołach znajdują się jajka, wędliny, wielkanocne baby i mazurki. Stoły zdobione są bukietami z bazi i pierwszych wiosennych kwiatów. W niektórych regionach, np. na Śląsku, rodzice chowali w domu lub w ogrodzie koszyczki ze słodyczami, prezenty od wielkanocnego zajączka, na poszukiwanie których wyruszały dzieci. Zwyczaj ten obecnie rozpowszechnił się w formie obdarowywania się w tym dniu drobnymi upominkami, tzw. zajączkami.</p>

        <p>Niedziela, podobnie jak i poniedziałek, są w Polsce dniami wolnymi od pracy. Tradycyjnie spędza się je w domu, w gronie rodzinnym.</p>

        <hr>
        <h2 id="symbole">Symbole</h2>
        <section class="gallery">
            <figure>
                <img src="img/pisanki.jpg" alt="Pisanki">
                <figcaption>Pisanki</figcaption>
            </figure>
            <figure>
                <img src="img/zajaczek.jpg" alt="Zajączek wielkanocny">
                <figcaption>Zajączek wielkanocny</figcaption>
            </figure>
            <figure>
                <img src="img/baranek.jpg" alt="Baranek wielkanocny">
                <figcaption>Baranek wielkanocny</figcaption>
            </figure>
            <figure>
                <img src="img/kurczaczek.jpg" alt="Kurczaczek wielkanocny">
                <figcaption>Kurczaczek wielkanocny</figcaption>
            </figure>
            <figure>
                <img src="img/babka.jpg" alt="Babka wielkanocna">
                <figcaption>Babka wielkanocna</figcaption>
            </figure>
            <figure>
                <img src="img/mazurek.jpg" alt="Mazurek wielkanocny">
                <figcaption>Mazurek wielkanocny</figcaption>
            </figure>
            <figure>
                <img src="img/dyngus.jpg" alt="Śmigus-dyngus">
                <figcaption>Śmigus-dyngus</figcaption>
            </figure>
        </section>
        
    </main>
    <footer>
        &copy; Franciszek 3D 2023
    </footer>
    <script>
        function footerMargin() {
            let f = document.getElementsByTagName("footer")[0];
            f.style.marginBottom = window.getComputedStyle(f).marginLeft;

        }
        function onScroll() {
            let scroll = window.scrollY;
            let button = document.getElementById("scrollup");
            if (scroll > 100)
                button.style.opacity = 1;
            else
                button.style.opacity = 0;
        }
        function scrollToTop() {
            window.scrollTo(0,0);
        }

        footerMargin();

        window.addEventListener("resize",footerMargin);
        window.addEventListener("scroll",onScroll);
        document.getElementById("scrollup").addEventListener("click",scrollToTop)
    </script>
</body>
</html>